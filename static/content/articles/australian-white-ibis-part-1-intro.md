---
slug: "australian-white-ibis-part-1-intro"
title: "Australische Witte Ibis - Deel 1: Intro"
date: "2010/09/19"
summary: "De ibissen die met threskiornis hun naam beginnen lijken allemaal wel wat op elkaar. Behalve de strohalsibis (T. spinicollis) die met zijn donker, glanskleurig verenpak er duidelijk anders uitziet. We zochten reeds eerder alle kenmerken van de soorten op, de meest opvallende zijn op de website te zien. ..."
author: "Luuc"
articleType: "Project"
banner: "/images/articles/australian_ibis_2_edited.jpg"
bannerAuthor: "David Cook"
bannerUrl: "https://www.flickr.com/photos/kookr/9450828308/in/photolist-fp8XZE-52qRcX-co6DGd-4v1xtt-4s1nb7-ged9cc-kw76Ug-geezat-587f4Q-7F98i6-c5kopY-da6poe-cEWL8-8gvjAc-4u7qQ4-bV3hna-d1cTh-8gfiGX-e78r2t-ccpzg3-nmGQNd-8DxjDu-dX6HzE-pcZFVY-c5kivU-4s1njy-afNmtX-6zR6YE-c9WxLs-dX6GL3-4rWjmn-6LMfjr-ihAE9w-6vm5iC-2EpAYY-c5knku-bD3kr5-aiq7gn-2bqrJM-yJz1n-69nHXD-5MMxzm-7j6FY2-5MHisk-bBPuy-dX6Hbw-5BWZN3-bV3hrr-2hWdHB-6LRpoS"
---

Dit artikel maakt deel uit van een reeks:
- **Deel 1: Intro (huidig artikel)**
- [Deel 2: Het project](/article/australian-white-ibis-part-2-the-project)
- [Deel 3: Soortbeschrijving](/article/australian-white-ibis-part-3-species)


## Introductie Van Het Project Australische Ibis

De ibissen die met threskiornis hun naam beginnen lijken allemaal wel wat op elkaar. Behalve de strohalsibis (T.spinicollis) die met zijn donker, glanskleurig verenpak er duidelijk anders uitziet. We zochten reeds eerder alle kenmerken van de soorten op, de meest opvallende zijn op de website te zien.

![](/images/articles/australisch1.jpg)

Tijdens dit onderzoek ondervonden we dat deze soorten vaak zonder het echt te beseffen, onder elkaar gehouden werden. En dat ze zo ook voor kruisingen konden zorgen.

Via informatie bij onze leden zijn we er bijna in geslaagd om de soorten in aparte volières onder te brengen.

Bij de australische witte waren zo weinig vogels nog aanwezig dat er dringend actie moest ondernomen worden. Het ginghem meestal om solitaire vogels, die ergens bij een groep heilige zaten en waar niet direct een partner voor was. Ibisring wist leden te overtuigen om deze vogels samen te brengen om zo de soort van verdwijning te proberen redden. De inbreng van de laatste bestaande kweekgroep was een enorme boost voor het project.

Bij onze blijvende zoektocht naar deze vogels werd nog een vrouwtje gevonden in Duitsland, en bij een handelaar werd twee jaar later nog een koppel aangeboden, waar wij vlug de vogels zijn gaan ophalen.

![](/images/articles/australisch2.jpg)

Dat maakt dat, samen met de jongen uit de kweekgroep, alle vogels nu in paren zijn ondergebracht. Ze zijn over 4 adressen verspreidt, dit onder meer om risico’s te spreiden. Het zijn niet allemaal kweekklare vogels, sommige zijn nog te jong, andere zijn van respectabele leeftijd. Maar we hebben resultaten: 2 jongen in 2004, nu weer een deel in 2005. De jongen zullen weer bij andere leden ondergebracht worden, zodat er meer spreiding is.

De mensen die graag deze vogels willen, dienen hun kandidatuur schriftelijk te bezorgen bij de coordinatie van ibisring. Zo komen ze op de wachtlijst en kunnen we ze aanspreken op het moment dat er weer vogels beschikbaar zijn.